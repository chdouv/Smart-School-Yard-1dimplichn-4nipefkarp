# Smart-School-Yard-1dimplichn-4nipefkarp
Έξυπνη, Βιώσιμη και Διαδραστική Αυλή Νηπιαγωγείου, φιλική προς την Κοινότητα

4ο ΝΗΠΙΑΓΩΓΕΙΟ ΕΥΚΑΡΠΙΑΣ – 10ο ΔΗΜΟΤΙΚΟ ΣΧΟΛΕΙΟ ΠΟΛΙΧΝΗΣ


Γενικός στόχος: 

Η δημιουργία ενός αστικού περιβάλλοντος που να συνδυάζει την αισθητική του πολιτισμού, την αειφορία, την κοινωνική συνοχή και την τεχνολογική καινοτομία, με στόχο την αναζωογόνηση των αστικών κέντρων και την ανάπτυξη βιώσιμων κοινωνιών. Ειδικότερα, η μετατροπή ενός δημόσιου χώρου (αυλή Νηπιαγωγείου) σε έναν πολυχώρο καινοτομίας, βιωματικής μάθησης και ευαισθητοποίησης ολόκληρης της κοινότητας, με σκοπό την καλλιέργεια της περιβαλλοντικής συνείδησης μέσω της τεχνολογίας, την ανάπτυξη δεξιοτήτων βιώσιμης ανάπτυξης και την δημιουργία ενεργών πολιτών. 

Επιμέρους Στόχοι:

•	Με τη χρήση της τεχνολογίας, όπως αισθητήρες, ρομπότ, 3D εξοπλισμό και δραστηριότητες επαυξημένης πραγματικότητας, η αυλή του Νηπιαγωγείου να μεταμορφωθεί σε ένα εργαστήριο καινοτομίας, όπου τα παιδιά με τις οικογένειές τους, ως ερευνητές συλλογικά να πειραματίζονται, να ανακαλύπτουν και να επινοούν λύσεις σε πραγματικά προβλήματα.

•	Η αυλή, ως ένας ζωντανός οργανισμός που εξελίσσεται συνεχώς, να αποτελέσει εφαλτήριο για την ανάπτυξη της φαντασίας και της δημιουργικότητας των παιδιών, ενθαρρύνοντάς τα να σκέφτονται έξω από τα καθιερωμένα πλαίσια «Education Out of the Box» και να προτείνουν καινοτόμες λύσεις για την προστασία του περιβάλλοντος και την προώθηση της αειφορίας.

•	Να καλλιεργηθεί μια νέα γενιά ενεργών πολιτών που θα οδηγήσει στην αλλαγή προς ένα πιο βιώσιμο κι ελπιδοφόρο μέλλον για τον πλανήτη μας, ξεκινώντας από την αυλή του σχολείου τους.

Περιγραφή Σεναρίου:

Γενική Περιγραφή:

Στην αυλή του Νηπιαγωγείου πραγματοποιούνται τέσσερα παράλληλα εργαστήρια, στα οποία συμμετέχουν κυρίως τα παιδιά του Νηπιαγωγείου/Δημοτικού Σχολείου και οι οικογένειές τους. Η συμμετοχή των εκπαιδευτικών είναι υποστηρικτική και βοηθητική:

•	1ο Εργαστήριο: Παιχνίδι του Χαμένου Θησαυρού & Επιτραπέζιο Παιχνίδι Ρομποτικής & Αειφορίας 

•	2ο Εργαστήριο: Παρακολούθηση βίντεο με την ιστορία του Τάλου και με οικολογικά μηνύματα

•	3ο Εργαστήριο: Εργαστήρι με 3D Pen και 3D Printer 

•	4ο Εργαστήριο: Επαυξημένη πραγματικότητα

Αναλυτική Περιγραφή:

1ο Εργαστήριο: Παιχνίδι του Χαμένου Θησαυρού & Επιτραπέζιο Παιχνίδι Ρομποτικής & Αειφορίας

Ο Τάλως προβάλλεται στον τοίχο του σχολείου και δίνει οδηγίες ώστε να χωριστούν οι ομάδες. Κάθε ομάδα αποτελείται από μαθητές και από έναν γονέα κάθε παιδιού. Σκοπός είναι η συνεργασία των παιδιών με τους γονείς τους με σκοπό τη διασκέδαση και τη γνώση. Στην αυλή, σε έξι διαφορετικές γωνιές υπάρχουν έξι κουτιά που ζητούν άνοιγμα από τις έξι ομάδες. Για να ανοιχτούν τα κουτιά αυτά, θα πρέπει η κάθε ομάδα να λύσει τον γρίφο της και να πάρει την κάρτα που θα βρει μέσα στο κουτί. Οι γρίφοι είναι ένας συνδυασμός των ιδιοτήτων του Τάλου και των σημαντικών οικολογικών προβλημάτων που αντιμετωπίζει ο πλανήτης μας. 
Οι γρίφοι είναι ουσιαστικά από κατασκευή με ρομποτικούς αυτοματισμούς. Είναι ένα κουτί, το οποίο περιέχει μια κάρτα (για το επιτραπέζιο παιχνίδι στη συνέχεια) και το οποίο είναι κλειδωμένο. Αισθητήρες και αυτοματισμοί αξιοποιούνται για να μπορέσουν οι μαθητές να απαντήσουν σε έναν γρίφο και με το κατάλληλη απάντηση, ο αυτοματισμός να ξεκλειδώσει το κουτί.
Τα 3D pen και ο 3D εκτυπωτής θα χρησιμοποιηθούν και για την κατασκευή εξαρτημάτων στους αυτοματισμούς των γρίφων.

Στη συνέχεια η κάθε ομάδα θα πάει σε ένα από τα τρία ίδια επιτραπέζια παιχνίδια που βρίσκονται στη κέντρο της αυλής για να παίξει λύνοντας όλους τους γρίφους και ανακαλύπτοντας τα οικολογικά μηνύματα που μεταφέρουν οι κάρτες. 
Στο επιτραπέζιο παιχνίδι απαιτείται δημιουργία αλγόριθμου και προγραμματισμός, ώστε να δοθούν οι σωστές οδηγίες στα ρομπότ. Στο τέλος του παιχνιδιού αποκαλύπτεται το σήμα της αειφορίας.

2ο Εργαστήριο: Παρακολούθηση βίντεο

Παρακολουθούν βίντεο που έχουν δημιουργήσει παιδιά κι εκπαιδευτικοί κατά τη διάρκεια της μαθησιακής διαδικασίας που πραγματοποιήθηκε στο Νηπιαγωγείο το προηγούμενο χρονικό διάστημα και τα οποία αναφέρονται:
1.	στην ιστορία του Τάλου από την ελληνική μυθολογία με έμφαση στις ιδιότητές του
2.	στην αποψίλωση των δασών, στο φαινόμενο του θερμοκηπίου, στην πράσινη ενέργεια, στην ρύπανση της ατμόσφαιρας, στην ανακύκλωση και στα ζώα υπό εξαφάνιση
3.	αι δημιουργούν προβληματισμό και ευαισθητοποίηση προς την κοινότητα για να αναλάβει δράση.

3ο Εργαστήριο: Εργαστήρι με 3D Pen και 3D Printer

Κατασκευάζουν με 3D Pen και 3D Printer αντικείμενα, τα οποία μεταφέρουν οικολογικό μήνυμα προς την κοινότητα και τα οποία χρησιμοποιήθηκαν στο κυνήγι του χαμένου θησαυρού. Είναι αναμνηστικά για να τους θυμίζουν τι πρέπει να αλλάξουν στην καθημερινότητά τους, ώστε κι αυτοί μέσα από τις δικές τους ενέργειες να αφήνουν το δικό τους οικολογικό αποτύπωμα στον πλανήτη μας.

4ο Εργαστήριο - Επαυξημένη Πραγματικότητα

Αποτυπώνουν καλλιτεχνικά τον Τάλω στο χαρτί και με την βοήθεια της επαυξημένης πραγματικότητας και ενός προτζέκτορα ψυχαγωγούνται μέσω της Τέχνης. Ταυτόχρονα όμως όχι μόνο εκφράζονται μέσω της Τέχνης ζωντανεύοντας τον Τάλω, αλλά σκανάροντας διάφορα QR CODE  μεταφέρουν τα οικολογικά μηνύματα του Τάλου προς την κοινότητα, τα οποία έχουν «ντυθεί» με τις φωνές των παιδιών κατά τη διάρκεια των διδασκαλιών τους στο Νηπιαγωγείο που πραγματοποιήθηκαν το προηγούμενο διάστημα.

Α/Α	Περιγραφή Υλικού			Τιμή	Ποσότητα	Κόστος

1	BBC Micro:bit V2 Board (Bulk)	 	16,91 €		6	 	101,46 € 

2	Elecfreaks Wukong Expansion Board	34,00 € 	6	 	204,00 € 

3	Jumper Wires 30cm F-F - Pack of 10	2,20 € 		3	 	6,60 € 

4	Jumper Wires 30cm F-M - Pack of 10	2,20 € 		3	 	6,60 € 

5	Jumper Wires 30cm M-M - Pack of 10	2,20 € 		3	 	6,60 € 

6	Elecfreaks Smart AI Lens kit	 		90,00 € 	1	 	90,00 € 

7	Elecfreaks Octopus Light Sensor	 		2,23 € 		8	 	17,84 € 

8	Elecfreaks Octopus Temperature And Humidity Sensor	6,70 € 		1	 	6,70 € 

9	Elecfreaks 8 RGB Rainbow LED Ring	 		5,00 € 		6	 	30,00 € 

10	Elecfreaks Geekservo 360 Degrees	 		13,00 € 	6	 	78,00 € 

11	Gravity Digital Push Button (Green)	1,78 € 		6	 	10,68 € 

12	Gravity Digital Push Button (Red)	1,78 € 		6	 	10,68 € 

13	Creality 3D Ender-3 V3 KE	 	279,90€		1	 	279,90 € 

14	PLA Pastel - 1.75mm 350g Green	 	9,90 € 		1	 	9,90 € 

15	PLA Pastel - 1.75mm 350g Blue	 	9,90 € 		1	 	9,90 € 

16	PLA Pastel - 1.75mm 350g Peach	 	9,90 € 		1	 	9,90 € 

17	3D Pen με 10 Νήματα Εκτύπωσης Μπλε	10,00 €		10	 	100,00 € 

18	BlitzWolf BW-V4 Projector Full HD LED	264,00€ 	1	 	264,00 € 

19  Mtiny (υπάρχουν ήδη στο Νηπιαγωγείο)

Σύνολο: 1.242,76 € 
